PITCH

Il problema che stiamo risolvendo riguarda l'inefficienza e la rigidità delle attuali soluzioni di mobilità disponibili per i cittadini di Trento. Attualmente, chi non possiede un'auto privata si trova spesso limitato nelle proprie possibilità di spostamento, in particolare per esigenze improvvise, orari serali o destinazioni non ben servite dal trasporto pubblico. Il noleggio tradizionale risulta poco adatto a utilizzi brevi o non programmati, richiedendo procedure burocratiche complesse, documentazione e vincoli temporali rigidi che lo rendono impraticabile per gran parte degli utenti. Allo stesso tempo, possedere un'auto privata comporta costi elevati (acquisto, assicurazione, manutenzione, parcheggio) che molti cittadini, in particolare studenti e giovani lavoratori, non possono sostenere. Questa situazione crea un inefficienza nel sistema di mobilità urbana, con un utilizzo non ottimale delle risorse disponibili e un impatto ambientale significativo dato l'elevato numero di auto private in circolazione.

Il progetto ha come obiettivo la realizzazione di un servizio di car sharing denominato Movo, basato su una flotta di veicoli 100% elettrici e accessibile tramite applicazione. Il sistema sarà progettato per offrire un'alternativa flessibile e sostenibile al possesso dell'auto privata e per integrare l'offerta di trasporto pubblico esistente. Gli utenti potranno registrarsi autonomamente attraverso l'applicazione, localizzare in tempo reale i veicoli disponibili nelle vicinanze, sbloccarli istantaneamente e utilizzarli secondo necessità. Il servizio sarà disponibile 24 ore su 24, 7 giorni su 7, garantendo massima flessibilità d'uso. Al termine dell'utilizzo, i veicoli potranno essere parcheggiati nelle aree autorizzate dal Comune o negli stalli dedicati appositamente predisposti. Il sistema prevede inoltre funzionalità di gestione per gli operatori del servizio, che potranno monitorare lo stato della flotta, gestire le manutenzioni e coordinare le attività operative.

Il software sarà fruibile tramite browser, con la necessità di installare applicazioni aggiuntive per la guida del veicolo, e sarà progettato per garantire un’esperienza utente intuitiva e sicura. Sarà inoltre conforme alle normative vigenti in materia di protezione dei dati personali, garantendo che le informazioni sensibili degli utenti siano adeguatamente protette.

Vantaggi per il Comune:

- Ottimizzazione della pianificazione urbana: La raccolta di dati anonimi su flussi di traffico, orari di utilizzo e aree di sosta più frequentate fornisce al Comune informazioni preziose per migliorare la pianificazione della mobilità, ottimizzare la distribuzione dei servizi di trasporto pubblico e programmare interventi infrastrutturali mirati, basati su esigenze reali e documentate.
    
- Riduzione significativa dell'impatto ambientale: La flotta completamente elettrica contribuisce concretamente agli obiettivi di riduzione delle emissioni di CO2 e dell'inquinamento acustico, migliorando la qualità dell'aria urbana e permettendo al Comune di rispettare gli impegni in materia di sostenibilità ambientale e le normative europee sulle emissioni.
    
- Liberazione di spazio pubblico: La sostituzione di auto private con veicoli condivisi (fino a 10 auto private per ogni auto in sharing) riduce la pressione sui parcheggi e consente al Comune di ripensare l'uso dello spazio urbano, destinandolo a piste ciclabili, aree verdi, zone pedonali o altre infrastrutture di pubblica utilità, migliorando la vivibilità della città.
    
- Potenziamento del sistema di mobilità integrata: Il servizio si integra come soluzione complementare al trasporto pubblico locale, colmando le lacune della rete tradizionale (orari notturni, collegamenti extraurbani, ultima miglia) e riducendo la dipendenza dall'auto privata, con benefici diretti sulla congestione del traffico e sull'efficienza complessiva del sistema di mobilità cittadino.
    
- Riduzione dei costi infrastrutturali a lungo termine: La diminuzione del numero di auto private in circolazione riduce la necessità di investimenti in nuove infrastrutture di parcheggio e manutenzione stradale, permettendo al Comune di allocare le risorse verso servizi più strategici e interventi di riqualificazione urbana.
    
- Promozione dell'immagine di città innovativa e sostenibile: L'adozione di un servizio di car sharing elettrico rafforza il posizionamento di Trento come città all'avanguardia nelle politiche di mobilità sostenibile, attraendo turisti sensibili alle tematiche ambientali, studenti e giovani professionisti, e migliorando la reputazione del territorio in ambito nazionale ed europeo.
  

Vantaggi per gli Utenti:

- Risparmio economico: Gli utenti possono spostarsi senza sostenere i costi legati all’acquisto, all’assicurazione e alla manutenzione di un’auto privata, pagando solo per il tempo effettivo di utilizzo del veicolo.

- Flessibilità e libertà di movimento: Grazie all’applicazione, è possibile prenotare, sbloccare e utilizzare un’auto in qualsiasi momento e luogo, adattando gli spostamenti alle proprie esigenze quotidiane senza vincoli di orario o disponibilità personale del mezzo.
    
- Comodità e semplicità d’uso: L’intero processo — dalla prenotazione al pagamento — avviene in modo digitale e immediato, garantendo un’esperienza fluida e senza la necessità di interazioni fisiche o procedure complesse.
    
- Accesso facilitato ai centri urbani: I veicoli del car sharing possono spesso circolare nelle zone a traffico limitato (ZTL) e sostare gratuitamente nei parcheggi riservati, rendendo gli spostamenti urbani più agevoli e veloci.
    
- Sostenibilità ambientale: Gli utenti contribuiscono a ridurre l’inquinamento e il traffico cittadino, poiché il car sharing favorisce un uso condiviso e responsabile delle auto, spesso a basse emissioni o completamente elettriche.
    
- Esperienza di mobilità innovativa: L’utilizzo del car sharing permette di accedere a veicoli moderni e tecnologicamente avanzati, promuovendo un approccio più consapevole, digitale e sostenibile alla mobilità quotidiana.

Limiti dell'applicazione:

- Dipendenza da connessione e geolocalizzazione: Essendo un’applicazione web, richiede una connessione stabile e l’attivazione dei servizi di localizzazione del dispositivo. In aree con scarsa copertura o con GPS non accurato, potrebbero verificarsi difficoltà nel trovare/sbloccare i veicoli o nel calcolo delle aree di sosta.
    
- Compatibilità dispositivi e browser: Prestazioni e funzionalità possono variare tra modelli di smartphone, dimensioni schermo e versioni di browser. Alcune funzioni potrebbero non essere supportate o comportarsi in modo differente.
    
- Accuratezza delle aree geografiche: Geofencing, ZTL, zone di parcheggio e aree operative dipendono da dati cartografici di terze parti e dal GPS del dispositivo; errori o latenze possono generare falsi positivi/negativi nel consentire la chiusura del noleggio o la sosta.
    

  

- Integrazione con sistemi esterni: Il corretto funzionamento dipende da servizi di terze parti (mappe, pagamenti, SMS/e-mail/push, identity verification, telematica dei veicoli, colonnine di ricarica). Malfunzionamenti o downtime di tali servizi impattano direttamente l’applicazione.
    

- Telematica con i veicoli: L’app richiede comunicazione affidabile con i dispositivi a bordo (sblocco porte, stato batteria, posizione, fine corsa). Aree senza rete cellulare o veicoli offline possono impedire operazioni critiche.
    
- Gestione pagamenti: L’operatività dipende dalla disponibilità dei gateway di pagamento e dall’autorizzazione in tempo reale; blocchi o ritardi possono impedire l’avvio/chiusura di una corsa.
    
- Sicurezza e privacy: Nonostante misure conformi al GDPR, permangono rischi residui (es. accessi non autorizzati, tentativi di frode, attacchi alla supply chain dei servizi terzi). La natura dei dati trattati aumenta i requisiti di protezione.
    
- Scalabilità e prestazioni: Picchi di utilizzo possono provocare rallentamenti nella mappa, nella ricerca veicoli o nelle operazioni di prenotazione se le risorse backend non vengono scalate adeguatamente.
    

- Manutenzione e aggiornamenti: Sono necessari rilasci continui per sicurezza e miglioramenti; ciò può comportare brevi finestre di indisponibilità o regressioni nonostante i test.
    

***
**Requisiti Funzionali**

RF1: Login. Il sistema deve consentire sia agli utenti del servizio che agli operatori di effettuare il login tramite due modalità: utilizzando le credenziali locali (email e password) oppure tramite autenticazione con credenziali Google. In fase di accesso, l'utente o l'operatore deve poter scegliere tra l'inserimento di email e password, già registrati nel sistema, o utilizzare il pulsante "Accedi con Google", che reindirizzerà alla schermata di autenticazione di Google. Una volta completato l'accesso con successo, il sistema reindirizzerà l'utente alla rispettiva dashboard in base al ruolo (dashboard utente per i cittadini, dashboard operatore per i gestori della flotta).

Perché: garantire due modalità (credenziali locali + Google) aumenta la comodità d’uso (riduce friction all’onboarding) e la sicurezza (OAuth gestisce autenticazione esterna); il reindirizzamento alla dashboard corretta assicura che l’utente abbia immediatamente accesso alle funzionalità appropriate e previene escalation di privilegi o confusione di interfaccia.

  
RF2: Registrazione. Il sistema deve consentire agli utenti di registrarsi autonomamente tramite l'applicazione web. La registrazione non è obbligatoria per visualizzare le auto ma è necessaria per poterle prenotare. L'utente accede alla sezione dedicata alla registrazione, inserisce i propri dati personali (nome, cognome, email, numero di telefono, data di nascita, codice fiscale), accetta i Termini di Servizio, l’Informativa Privacy e la Cookie Policy, e crea le credenziali di accesso. 

L’utente può registrare un account anche senza caricare la patente, ad esempio per poter condividere i costi di un viaggio con un conducente autorizzato.

Per effettuare una prenotazione come conducente, l’utente deve invece caricare la documentazione richiesta (patente di guida valida e documento d’identità).

- Il sistema deve verificare automaticamente la validità della patente di guida e l'età minima richiesta (18 anni). Una volta completato il modulo e confermata la correttezza dei dati, il sistema registra l'utente, esegue un controllo preliminare dei documenti e invia una email di conferma. La registrazione deve garantire l'unicità dell'email e del codice fiscale per evitare duplicati. 
    

- Prima di poter utilizzare il servizio, l'account deve essere approvato dagli operatori dopo la verifica della documentazione.
    

Perché: raccogliere i dati anagrafici e i documenti è necessario per verificare idoneità e responsabilità legali (patente, età minima). La possibilità di registrarsi senza patente permette di partecipare ai costi senza essere conducente, aumentando la flessibilità del servizio. La verifica automatica della patente/età e l’unicità di email/CF prevengono frodi e duplicazioni; l’approvazione manuale finale garantisce controllo qualità sui documenti e conformità normativa prima dell’abilitazione alla guida. L’accettazione di Termini di Servizio, Privacy e Cookie assicura trasparenza e rispetto degli obblighi legali.

  

RF3: Logout. Il sistema deve consentire sia agli utenti che agli operatori di effettuare il logout in modo semplice e immediato tramite un pulsante/voce “Esci” visibile in tutte le pagine dell’area autenticata. Dopo il logout, la sessione corrente deve essere invalidata lato server e tutti i token di sessione/cookie di autenticazione devono essere rimossi dal client. Il sistema deve offrire anche la possibilità di “Effettua logout da tutti i dispositivi” nella sezione sicurezza dell’account.

Perché: invalidare correttamente le sessioni previene accessi non autorizzati da dispositivi non più in uso; fornire l’opzione di logout globale aumenta la sicurezza in caso di sospetta compromissione.

  

RF4: Recupero account. Il sistema deve consentire la procedura di recupero credenziali tramite "Password dimenticata" basata su invio di token via email e procedure alternative (SMS/2FA) se richieste. Il token deve essere a uso singolo e avere una validità temporale limitata (predefinita 1 ora). La procedura deve includere protezioni anti-abuso: rate-limiting per account e per IP, e attivazione CAPTCHA dopo tentativi sospetti. Tutte le operazioni di recupero devono essere loggate (utente, IP, timestamp) per scopi di audit.

Perché: un token con validità corta (1 ora) minimizza la finestra d’abuso in caso di compromissione della mail o di link intercettati; è sufficientemente lungo per l’utente medio a completare il reset senza frustrazione. Il rate-limiting a livello di account/IP (es. 5 richieste account/min, 10 richieste IP/min) e il CAPTCHA dopo tentativi ripetuti prevengono attacchi automatizzati (enumerazione account, brute-force di reset) senza penalizzare utenti legittimi.

  

RF5: Recupero offline e comportamento con connettività intermittente. L’applicazione deve gestire scenari di connettività degradata: comunicare chiaramente lo stato offline all’utente, accodare operazioni non critiche per retry con backoff esponenziale e trattare i comandi critici (es. sblocco) in modo idempotente e con conferma lato server per evitare duplicati. I messaggi di errore e retry devono essere comprensibili all’utente.

Perché: gli utenti sono mobili e la connettività non è sempre garantita; un comportamento robusto offline previene azioni duplicate, evita frustrazione e riduce rischio operativo (es. invio multiplo di comandi di sblocco).

  

RF6: Visualizzazione mappa veicoli. Il sistema deve consentire a entrambe le tipologie di utente di visualizzare in tempo reale la posizione di tutti i veicoli disponibili sulla mappa interattiva della città. La mappa deve mostrare la posizione GPS di ciascun veicolo con un'icona distintiva, indicando per ogni auto il livello di carica della batteria, il modello del veicolo e la distanza dall'utente. Gli utenti devono poter esplorare la mappa tramite zoom, spostamento e ricerca per indirizzo. Il sistema deve aggiornare automaticamente le posizioni dei veicoli ogni 30 secondi per garantire informazioni sempre accurate.

Perché: una mappa in tempo reale è la principale interfaccia di scoperta del servizio: mostrare posizione, batteria, modello e distanza supporta decisioni rapide dell’utente; l’aggiornamento ogni 30s bilancia freschezza dell’informazione e carico di rete/telemetria, mantenendo l’esperienza utile e affidabile.

  

RF7: Gestione notifiche (preferenze). Il sistema deve permettere all'utente di scegliere le preferenze di notifica dalla propria area riservata: abilitare/disabilitare notifiche promozionali, notifiche transazionali (ricevute, alert sicurezza), e scegliere i canali preferiti per ciascun tipo di notifica (push, email, SMS). Le preferenze devono applicarsi immediatamente e il sistema deve rispettare le scelte dell'utente per tutte le comunicazioni future. Le notifiche obbligatorie per ragioni contrattuali o di sicurezza (es. alert frode, fatturazione) devono poter essere abilitate a prescindere dal consenso a notifiche promozionali, con esplicita indicazione all'utente. Le modifiche alle preferenze devono essere loggate.

Perché: dare controllo sulle notifiche aumenta la soddisfazione e la conformità normativa (es. consenso marketing) mentre mantenere canali obbligatori permette la comunicazione critica.

Requisiti funzionali solo per utente:

  

RF8: Gestione profilo utente. L'utente deve poter visualizzare e modificare i propri dati anagrafici e di contatto (nome, cognome, email, telefono, indirizzo, data di nascita, codice fiscale), aggiornare documenti (patente, documento d’identità) e impostare preferenze (lingua, notifiche, metodo di pagamento predefinito). Le modifiche devono essere soggette a validazione (formati, unicità email/CF) e, se rilevanti per l’abilitazione al servizio (es. patente scaduta), devono mettere lo stato account in “in attesa di verifica” fino a nuova approvazione. L'utente deve poter scaricare i propri dati in formato portabile (es. JSON o CSV) e richiedere la cancellazione dell'account. In caso di richiesta di cancellazione l'utente deve ricevere informazioni chiare sulle conseguenze (perdita storico noleggi, impossibilità di recuperare credito residuo) e gli venga offerta una finestra di conferma (es. 14 giorni) prima dell'eliminazione definitiva, salvo obblighi legali di conservazione. Tutte le operazioni devono essere loggate.

Perché: permettere all'utente di mantenere aggiornati i dati migliora la qualità del servizio; esportabilità e cancellazione rispettano i diritti dell'interessato secondo principi di portabilità e cancellazione; la finestra di conferma previene cancellazioni accidentali e consente la gestione di eventuali crediti o controversie.

  

RF9: Ricerca veicoli. Il sistema deve consentire all'utente di cercare veicoli disponibili nelle vicinanze utilizzando diversi criteri di ricerca. L'utente deve poter filtrare i risultati in base a: distanza massima dalla posizione attuale, livello minimo di carica della batteria, modello di veicolo preferito e fascia di prezzo. Il sistema deve mostrare i veicoli che corrispondono ai criteri inseriti, ordinandoli per distanza crescente o per livello di batteria. La ricerca deve permettere la visualizzazione sia in formato lista che in formato mappa.

Perché: filtri su distanza, batteria, modello e prezzo permettono all’utente di trovare rapidamente veicoli adatti alle proprie esigenze, migliorando la conversione da visualizzazione a prenotazione; view in lista e mappa copre esigenze sia di esplorazione spaziale sia di comparazione veloce.

  

RF10: Prenotazione veicolo. Il sistema deve consentire all'utente di prenotare un veicolo disponibile per un periodo massimo di 15 minuti, con abbonamento 30 minuti. L'utente seleziona il veicolo desiderato dalla mappa o dalla lista, visualizza i dettagli (posizione esatta, livello batteria, tariffa stimata) e conferma la prenotazione. Il sistema deve bloccare temporaneamente il veicolo per l'utente, impedendo ad altri di prenotarlo, e mostrare un timer con il tempo residuo per raggiungere l'auto. Se l'utente non sblocca il veicolo entro 15 minuti (30 minuti con abbonamento), la prenotazione viene automaticamente annullata e il veicolo torna disponibile. Il sistema deve inviare notifiche all'utente a 10 minuti, 5 minuti e 1 minuto dalla scadenza.

Perché: il blocco temporaneo evita conflitti di accesso tra utenti; limite 15/30 min (abbonamento) gestisce equità d’uso e turnover della flotta; notifiche temporali riducono no-show e ottimizzano il riutilizzo del veicolo.

  

RF11: Cancellazione prenotazione. Il sistema deve consentire all'utente di annullare una prenotazione prima dello sblocco del veicolo, e dello scadere del tempo di prenotazione. L'utente visualizza chiaramente nella schermata di prenotazione: orario di inizio e tempo rimanente per raggiungere e sbloccare il veicolo. Alla cancellazione il sistema libera il veicolo e notifica l'utente che la prenotazione è stata annullata. Tutte le cancellazioni devono essere tracciate con timestamp.

Perché: regole chiare di cancellazione migliorano gestione flotta; logging garantisce tracciabilità e supporto per contestazioni.

  

RF12: Sblocco veicolo. Il sistema deve consentire all'utente di sbloccare il veicolo prenotato quando si trova nelle immediate vicinanze. L'utente, tramite l'applicazione, può premere il pulsante "Sblocca" che invia un comando al sistema telematico del veicolo per aprire le porte. Il sistema deve verificare che l'utente si trovi entro un raggio massimo di 30 metri dal veicolo utilizzando la geolocalizzazione del dispositivo. Una volta sbloccato, il sistema avvia automaticamente il noleggio, inizia il conteggio del tempo e della tariffa, e invia una notifica di conferma all'utente con l'orario di inizio del noleggio.

Perché: il controllo entro 30 m protegge da abusi remoti (sblocco a distanza da persona non presente) e riduce false attivazioni; l’avvio automatico del noleggio alla conferma dello sblocco semplifica il flusso e garantisce che fatturazione e tracciamento inizino correttamente.

  

RF13: Utilizzo veicolo. Il sistema deve monitorare in tempo reale l'utilizzo del veicolo durante il noleggio. Durante la corsa, l'utente deve poter visualizzare nell'applicazione: il tempo trascorso dall'inizio del noleggio, il costo maturato fino a quel momento, il livello di carica residua della batteria, l'autonomia stimata in chilometri e il percorso effettuato. Il sistema deve tracciare continuamente la posizione GPS del veicolo e deve verificare che il veicolo rimanga all'interno dell'area operativa autorizzata dal Comune. In caso di uscita dall'area operativa, il sistema deve inviare un avviso all'utente richiedendo il rientro immediato. Se l’utente esce dall’area operativa autorizzata per più di 5 km il sistema bloccherà la macchina automaticamente ed invierà una notifica agli operatori per il recupero del veicolo.

Perché: il monitoraggio in tempo reale fornisce trasparenza all’utente (costo, autonomia) e controllo all’operatore (geofencing, sicurezza). Alert su uscita dall’area operativa e blocco oltre 5 km tutelano la conformità alle regole locali e riducono rischi operativi/legali e furto del veicolo.

  

RF14: Chiusura noleggio. Il sistema deve consentire all'utente di terminare il noleggio e bloccare il veicolo. L'utente, una volta parcheggiato il veicolo, deve premere il pulsante "Termina noleggio" nell'applicazione. Il sistema deve verificare automaticamente che il veicolo sia parcheggiato in una delle aree autorizzate dal Comune o negli stalli dedicati, utilizzando il geofencing. Se la posizione è valida, il sistema blocca le porte del veicolo, calcola il costo totale del noleggio, registra l'orario di fine corsa e mostra all'utente il riepilogo della corsa con chilometri percorsi, durata e importo da pagare. Se il veicolo non è in un'area autorizzata, il sistema impedisce la chiusura del noleggio e indica all'utente le aree di sosta valide più vicine.

Perché: validare che il veicolo sia in un’area autorizzata protegge gli accordi con il Comune, evita multe/penalità e garantisce che il veicolo sia parcheggiato correttamente per il prossimo utente; impedire la chiusura in posizione non valida riduce abusi e costi operativi.

  

RF15: Pagamento. Il sistema deve gestire automaticamente il pagamento del noleggio al termine della corsa. Una volta chiuso il noleggio, il sistema calcola l'importo totale in base alla tariffa applicata (tempo di utilizzo e/o chilometri percorsi) e addebita automaticamente il costo sul metodo di pagamento preregistrato dall'utente (carta di credito/debito o wallet digitale). Il sistema deve consentire la divisione dei costi tra più utenti che partecipano allo stesso noleggio: al termine della corsa, l’importo totale deve essere ripartito secondo le quote specificate dal conducente o impostate automaticamente dal sistema, e ogni quota deve essere addebitata sul metodo di pagamento associato al rispettivo utente. Il sistema, inoltre, deve inviare immediatamente una ricevuta digitale via email con il dettaglio della corsa e dell'importo addebitato. L'utente deve poter consultare lo storico dei pagamenti nella propria area riservata.

Perché: la fatturazione automatica al termine della corsa semplifica la UX e garantisce una revenue collection tempestiva; la possibilità di dividere i costi aumenta la flessibilità del servizio e incentiva l’uso condiviso del veicolo. La ricevuta via email e lo storico dei pagamenti forniscono trasparenza fiscale, tracciabilità e supporto alla contabilità sia per l’utente sia per l’operatore.

  

RF16: Gestione metodi di pagamento. Il sistema deve consentire all'utente di aggiungere, modificare ed eliminare i propri metodi di pagamento. L'utente, accedendo alla sezione "Portafoglio" nella propria area riservata, deve poter inserire i dati di una nuova carta di credito/debito o collegare un wallet digitale. Il sistema deve supportare i principali circuiti di pagamento (Visa, Mastercard, American Express) e deve permettere di impostare un metodo di pagamento predefinito. Per motivi di sicurezza, i dati sensibili delle carte devono essere gestiti tramite un gateway di pagamento certificato PCI-DSS e non devono essere memorizzati direttamente nel sistema.

Perché: dare controllo all’utente sui metodi di pagamento aumenta fiducia e usabilità; delegare la gestione delle carte a gateway PCI-DSS protegge i dati sensibili, riduce responsabilità legali e aiuta la compliance normativa.

  

RF17: Gestione abbonamenti e pacchetti.  L'utente deve poter sottoscrivere, visualizzare, rinnovare e cancellare abbonamenti o pacchetti prepagati (es. abbonamento mensile con tempo incluso, pacchetto 10 ore prepagate). Per ogni abbonamento/pacchetto devono essere mostrati: condizioni (durata, tempo incluso, sconti applicati), scadenza, consumo residuo (minuti/ore/km), modalità di rinnovo (automatico o manuale) e storico fatturazione. L'utente deve poter sospendere il rinnovo automatico e trasferire o cedere eventuali crediti secondo le policy. In caso di credito residuo al momento della cancellazione dell’account, il sistema deve indicare le opzioni disponibili (rimborso, utilizzo residuo, perdita se previsto).

Perché: trasparenza su abbonamenti e pacchetti aumenta fiducia e riduce contenziosi; controlli sul rinnovo automatico rispettano le norme sui contratti a rinnovo.

  

RF18: Applicazione sconti e codici promozionali. L'utente deve poter inserire codici promozionali durante il checkout o nella sezione “Buoni e coupon”. Il sistema deve validare: esistenza, scadenza, ambito di applicabilità (utenti nuovi/esistenti, regioni, veicoli, fasce orarie), eventuale limite di utilizzo per utente e stacking (compatibilità con altre promozioni). In caso di codice valido, il sistema deve mostrare l’effetto immediato sul preventivo e salvare il codice nello storico dell’utente. Se un codice viene applicato in modo errato o fraudolento, l’operatore deve poter annullare l’operazione e comunicare il motivo all’utente.

Perché: la validazione preventiva evita rimborsi/contestazioni e garantisce che le promozioni siano applicate secondo le regole commerciali.

  

RF19: Visualizzare storico noleggi. Il sistema deve permettere all'utente di visualizzare un elenco completo dei propri noleggi passati. L'utente, accedendo alla sezione "I miei noleggi" nella propria area riservata, potrà consultare i dettagli di ciascun noleggio: data e ora di inizio, data e ora di fine, durata totale, chilometri percorsi, veicolo utilizzato, percorso sulla mappa, costo totale e metodo di pagamento utilizzato. Il sistema deve consentire di filtrare e ordinare i noleggi per data, durata o costo, e deve permettere di scaricare le ricevute in formato PDF.

Perché: lo storico serve per trasparenza, contestazioni, rendicontazione personale e fiscale; filtraggio, ordinamento e PDF delle ricevute facilitano l’uso amministrativo da parte degli utenti e il controllo dei costi.

  

RF20: Segnalazione problemi. Il sistema deve consentire all'utente di segnalare problemi relativi al veicolo o al servizio. L'utente deve poter accedere a una sezione dedicata dove selezionare la tipologia di problema (danneggiamento veicolo, batteria scarica, pulizia insufficiente, malfunzionamento tecnico, altro) e inserire una descrizione testuale. L'utente deve poter allegare fino a 5 fotografie per documentare il problema. Il sistema deve registrare la segnalazione con data, ora, utente, veicolo coinvolto e posizione GPS, e deve notificare immediatamente gli operatori per la gestione del caso. L'utente deve ricevere un numero di riferimento della segnalazione e deve poter tracciarne lo stato (in attesa, in lavorazione, risolta).

Perché: raccogliere segnalazioni strutturate (tipologia + foto + GPS) consente interventi rapidi e documentati; il limite di 5 foto rappresenta un equilibrio ottimale tra completezza delle evidenze e contenimento del peso dei contenuti multimediali. Tracking dello stato migliora la comunicazione con l’utente e la gestione operativa degli interventi di manutenzione e assistenza.

  

RF21: Ricerca aree di sosta autorizzate. Il sistema deve consentire all'utente di visualizzare sulla mappa tutte le aree di sosta autorizzate dove è possibile terminare il noleggio. L'utente può cercare le aree di sosta più vicine alla propria posizione attuale o a una destinazione specifica. Il sistema deve mostrare per ogni area: l'indirizzo esatto, la capacità totale di stalli, il numero di stalli attualmente occupati, eventuali restrizioni orarie e la distanza dall'utente. Le aree devono essere visualizzate sulla mappa con colori differenti per indicare la disponibilità (verde = disponibile, giallo = quasi pieno, rosso = pieno).

Perché: mostrare le aree di sosta riduce errori di parcheggio, facilita la chiusura dei noleggi e migliora compliance con regolamenti comunali; indicare capacità e occupazione ottimizza la scelta dell’utente e il flusso di turnover.

  

RF22: Gestione penalità/sanzioni (informativa e processo). Il sistema deve informare l'utente in modo chiaro, al momento della registrazione e nella sezione “Condizioni”, circa le possibili penalità (multe, costi per rimozione, fee per chiusura in area non autorizzata, danni al veicolo). In caso di multa ricevuta tramite ente terzo o segnalata dall’operatore, il sistema deve notificare l'utente con: motivo, documento/breve descrizione, importo, prova (foto/verbale) e istruzioni per contestazione. L'utente deve poter aprire una contestazione online entro un termine prefissato; durante la valutazione la misura cautelativa sui suoi futuri noleggi (sospensione temporanea, blocco) deve essere indicata chiaramente. Il sistema deve applicare addebiti automatici se la multa è a carico dell'utente secondo le regole contrattuali, dopo averne dato notifica. Tutte le comunicazioni e le azioni devono essere tracciate.

Perché: trasparenza nelle penalità riduce contenziosi e permette all’utente di esercitare diritti di difesa; processo strutturato per contestazioni tutela sia utente che operatore.

  
  
  
  
  
  
  

Requisiti funzionali solo per operatore:

  

RF23: Gestione flotta veicoli. Il sistema deve consentire all'operatore di gestire l'intera flotta di veicoli del servizio. L'operatore deve poter visualizzare un elenco completo di tutti i veicoli con informazioni dettagliate su: targa, modello, anno di immatricolazione, chilometraggio totale, stato operativo (disponibile, in uso, in manutenzione, fuori servizio), posizione GPS in tempo reale e livello di carica della batteria. L'operatore deve poter aggiungere nuovi veicoli alla flotta inserendo tutti i dati necessari, modificare le informazioni dei veicoli esistenti e rimuovere veicoli dismessi dal sistema. Il sistema deve permettere di filtrare e ordinare i veicoli secondo diversi criteri.

Perché: una gestione centralizzata dei veicoli è necessaria per mantenere accuratezza dei dati (stato, km, targa) e per operazioni CRUD sulla flotta; filtri e dettagli aiutano gli operatori a prendere decisioni operative rapide.

  

RF24: Monitoraggio veicoli in tempo reale. Il sistema deve fornire all'operatore una dashboard di monitoraggio che mostri in tempo reale lo stato di tutti i veicoli della flotta. La dashboard deve visualizzare: il numero totale di veicoli, quanti sono disponibili, quanti in uso, quanti in manutenzione o fuori servizio, il livello medio di carica della flotta e la distribuzione geografica dei veicoli sulla mappa. L'operatore deve poter selezionare un singolo veicolo per visualizzare informazioni dettagliate come: utente corrente (se in uso), durata del noleggio in corso, percorso seguito, stato di salute della batteria e eventuali alert o anomalie. Il sistema deve aggiornare automaticamente i dati ogni 30 secondi.

Perché: 30 secondi rappresentano un equilibrio ottimale tra freschezza dei dati di monitoraggio e sostenibilità del carico su rete, server e dispositivi, garantendo aggiornamenti utili senza generare traffico eccessivo.

  

RF25: Programmazione manutenzione. Il sistema deve consentire all'operatore di programmare e gestire gli interventi di manutenzione ordinaria e straordinaria per i veicoli. L'operatore deve poter creare una scheda di manutenzione specificando: veicolo interessato, tipo di intervento (ordinaria, straordinaria, riparazione), descrizione dell'intervento, data programmata, officina o tecnico assegnato e stima dei costi. Una volta programmata, il veicolo deve essere automaticamente contrassegnato come "in manutenzione" e reso non disponibile per i noleggi. Il sistema deve inviare notifiche automatiche all'operatore quando un veicolo si avvicina alla scadenza di manutenzione ordinaria in base ai chilometri percorsi o al tempo trascorso dall'ultimo intervento.

Perché: la manutenzione programmata previene guasti, mantiene sicurezza e disponibilità della flotta; l’automazione dello stato in “in manutenzione” evita noleggio veicoli non idonei e coordina risorse tecniche.

  

RF26: Gestione aree operative e di sosta. Il sistema deve consentire all'operatore di definire e modificare le aree geografiche in cui è possibile utilizzare e parcheggiare i veicoli. L'operatore deve poter disegnare sulla mappa le zone operative (perimetro entro cui i veicoli possono circolare) e le zone di sosta autorizzate (aree dove è permesso terminare il noleggio). Per ogni area, l'operatore deve poter specificare: nome, descrizione, numero di stalli disponibili (per aree di sosta), eventuali restrizioni orarie e tariffe speciali. Il sistema deve utilizzare queste informazioni per il geofencing e per validare le operazioni degli utenti. Le modifiche alle aree devono essere immediatamente attive e visibili nell'applicazione degli utenti.

Perché: definire zone operative e stalli autorizzati permette geofencing efficace, rispetto delle regole municipali e configurazione di tariffe/restrizioni locali; aggiornamenti immediati consentono flessibilità operativa.

  

RF27: Gestione tariffe. Il sistema deve consentire all'operatore di configurare e modificare le tariffe del servizio. L'operatore deve poter definire diversi piani tariffari: tariffa base al minuto, tariffa oraria, tariffa giornaliera, pacchetti prepagati e promozioni speciali. Per ogni tariffa, l'operatore deve poter impostare il prezzo, la validità temporale (es. tariffa notturna, weekend) e le condizioni di applicabilità. Il sistema deve permettere di creare sconti percentuali o fissi per determinate categorie di utenti (studenti, anziani, abbonati) o per eventi speciali. Il sistema deve inoltre consentire al Comune di configurare parametri operativi del servizio, tra cui:

- durata minima del noleggio,  
      
    
- numero massimo di noleggi consentiti per utente in una giornata,  
      
    
- durata massima o minima della prenotazione,  
      
    
- eventuali limiti d’uso basati su fasce orarie o aree specifiche della città.  
      
    

Le modifiche sia tariffarie sia ai parametri operativi devono essere storicizzate per garantire la corretta fatturazione dei noleggi già conclusi e la piena tracciabilità delle configurazioni applicate nel tempo. Perché: tariffe flessibili (minuto, ora, giorno, pacchetti) e strumenti promozionali consentono modelli di business adattabili e politiche commerciali mirate; la configurabilità dei parametri operativi da parte del comune assicura il rispetto delle norme locali e la gestione del servizio secondo criteri di sicurezza e controllo pubblico. La storicizzazione delle modifiche tutela la corretta fatturazione retroattiva e garantisce auditabilità.

RF28: Gestione utenti. Il sistema deve consentire all'operatore di gestire gli account degli utenti registrati. L'operatore deve poter visualizzare l'elenco completo degli utenti con i loro dati anagrafici, stato dell'account (attivo, sospeso, in attesa di approvazione, bloccato), data di registrazione e storico dei noleggi. L'operatore deve poter approvare o rifiutare le nuove registrazioni dopo aver verificato la documentazione caricata. Il sistema deve segnalare automaticamente documenti scaduti o prossimi alla scadenza (patente e documento d’identità). In tali casi, l’operatore deve poter:

- richiedere all’utente un aggiornamento della documentazione,  
      
    
- sospendere temporaneamente l’account finché non vengono caricati documenti validi
    

L’operatore deve poter sospendere temporaneamente un utente in caso di comportamenti scorretti o violazioni del regolamento, riattivare account sospesi e bloccare definitivamente utenti in caso di violazioni gravi. Il sistema deve registrare tutte le operazioni effettuate sugli account con data, ora e operatore responsabile.

Perché: il controllo operatori su account e stati (approvazione, sospensione) è necessario per sicurezza, prevenzione abusi e gestione normativa; logging delle azioni garantisce traccia e responsabilità.

  

RF29: Gestione segnalazioni. Il sistema deve consentire all'operatore di visualizzare e gestire tutte le segnalazioni inviate dagli utenti. L'operatore deve poter accedere a un elenco di segnalazioni filtrabili per stato (nuove, in lavorazione, risolte, chiuse), tipo di problema, veicolo coinvolto e data. Per ogni segnalazione, l'operatore deve poter visualizzare tutti i dettagli (utente segnalante, veicolo, descrizione, fotografie allegate, posizione GPS) e deve poter cambiare lo stato della segnalazione, assegnarla a un tecnico specifico, aggiungere note interne e comunicare con l'utente. Una volta risolto il problema, l'operatore deve poter chiudere la segnalazione indicando le azioni intraprese. Il sistema deve inviare notifiche automatiche all'utente quando lo stato della sua segnalazione cambia.

Perché: un pannello per gestire e tracciare segnalazioni assicura workflow chiaro tra utente, operatore e tecnico, migliora tempi di risoluzione e permette analisi di ricorrenza problemi per migliorare qualità servizio.

  

RF30: Gestione penalità/sanzioni. L'operatore deve disporre di un modulo per registrare, valutare e imporre penalità amministrative o contrattuali sugli utenti (es. sanzioni per danni, costi di rimozione, multe comunali passate all'utente). Per ogni pratica l'operatore deve poter allegare prove (foto, verbali, report GPS), impostare importo, scadenze di pagamento, piani di rateizzazione e possibilità di applicare sospensioni temporanee del servizio. Il sistema deve notificare automaticamente l'utente e consentire la ricezione di contestazioni; in caso di mancato pagamento il sistema deve applicare escalation (addebito automatico, sospensione, segnalazione contabile). Tutte le azioni devono essere auditate e deve essere possibile esportare pratiche per la contabilità o per invio a terzi (es. agenzie recupero crediti).

Perché: un workflow strutturato per penalità protegge l’asset aziendale, garantisce imparzialità nelle decisioni e fornisce tracciabilità necessaria per ragioni legali e contabili.

  

RF31: Gestione rimborso. L'operatore deve poter autorizzare e processare rimborsi parziali o totali relativi a noleggi, penali errate, applicazioni promozionali sbagliate o reclami risolti favorevolmente. Il modulo di rimborso deve consentire di scegliere la modalità di rimborso (storno sulla carta, credito interno, bonifico) e di inserire motivazione e riferimenti contabili. Il sistema deve registrare l'operazione, aggiornare lo storico del cliente e inviare una notifica di conferma al cliente con dettagli del rimborso e tempi stimati. Deve inoltre esistere un processo di approvazione con livelli (es. operatore + supervisore) per rimborsi superiori a una soglia configurabile.

Perché: controlli e tracciamento sui rimborsi prevengono frodi contabili e garantiscono che i rimborsi siano gestiti in modo coerente e verificabile.

  

RF32: Riposizionamento veicoli. Il sistema deve consentire all'operatore di pianificare e tracciare le operazioni di riposizionamento dei veicoli per ottimizzare la distribuzione della flotta. L'operatore deve poter visualizzare su una mappa le zone con eccesso o carenza di veicoli e creare ordini di riposizionamento specificando quali veicoli spostare e verso quali aree. Il sistema deve permettere di assegnare gli ordini di riposizionamento ai tecnici operativi che, tramite l'app, possono visualizzare i veicoli da recuperare e le destinazioni. Una volta completato il riposizionamento, il tecnico conferma l'operazione e il sistema aggiorna automaticamente la posizione del veicolo rendendolo nuovamente disponibile per i noleggi.

Perché: il riposizionamento ottimizza disponibilità della flotta rispetto alla domanda, migliora soddisfazione utenti e ricavi; assegnare ordini e tracciarne completamento dà controllo operativo e misurabilità del lavoro.

  

RF33: Gestione ricarica veicoli. Il sistema deve supportare l'operatore nella gestione della ricarica dei veicoli elettrici. Il sistema deve monitorare continuamente il livello di batteria di tutti i veicoli e inviare alert automatici quando un veicolo scende sotto una soglia critica (es. 20% di carica). L'operatore deve poter visualizzare i veicoli che necessitano di ricarica, la loro posizione attuale e le colonnine di ricarica più vicine. L'operatore deve poter assegnare compiti di ricarica ai tecnici operativi, che possono sbloccare il veicolo, portarlo alla colonnina più vicina e monitorare lo stato di ricarica tramite l'app. Una volta completata la ricarica, il sistema deve aggiornare automaticamente il livello di batteria del veicolo.

Perché: monitorare batterie e assegnare ricariche riduce downtime per mancanza di autonomia, ottimizza costi di ricarica e garantisce che i veicoli siano disponibili quando e dove servono. La soglia del 20% è sufficientemente alta da garantire che il veicolo possa ancora essere spostato fino alla colonnina più vicina senza rischi di scarica totale, e abbastanza basso da evitare ricariche troppo frequenti, che aumenterebbero i costi operativi. Inoltre, sotto il 20% i pacchi batteria dei veicoli elettrici tendono a mostrare una caduta più rapida della tensione, aumentando il rischio di rimanere senza autonomia prima di raggiungere la stazione di ricarica.

  

RF34: Report e analisi dati. Il sistema deve consentire all'operatore di generare report dettagliati e visualizzare analisi statistiche sull'utilizzo del servizio. L'operatore deve poter accedere a una dashboard analitica che mostri: numero totale di noleggi per periodo (giorno, settimana, mese, anno), durata media dei noleggi, chilometri totali percorsi dalla flotta, ricavi generati, distribuzione geografica degli utilizzi, orari di punta, veicoli più utilizzati, aree di sosta più frequentate e tasso di rotazione dei veicoli. Il sistema deve permettere di esportare i dati in formato CSV o PDF per analisi esterne e deve fornire grafici interattivi per facilitare la visualizzazione delle tendenze. I dati devono essere anonimi e aggregati per rispettare la privacy degli utenti.

Perché: reportistica e analytics forniscono insight per decisioni commerciali/operative, pianificazione flotta e per conformità (es. ricavi). Aggregazione anonima rispetta privacy mantenendo valore statistico.

  

RF35: Gestione anomalie e alert. Il sistema deve generare automaticamente alert in caso di anomalie operative e permettere all'operatore di gestirle tempestivamente. Il sistema deve rilevare e notificare situazioni anomale come: veicolo che esce dall'area operativa autorizzata, livello batteria critico, mancata chiusura di un noleggio da più di 24 ore, tentativi di accesso non autorizzato, danneggiamenti segnalati dagli utenti e malfunzionamenti tecnici. Per ogni alert, l'operatore deve poter visualizzare i dettagli, valutare la gravità, assegnare la gestione a un tecnico e tracciare la risoluzione. Gli alert devono essere classificabili per priorità (bassa, media, alta, critica) e devono essere storicizzati per analisi future.

Perché: rilevare e notificare anomalie in autonomia riduce il tempo di reazione a eventi critici (uscite non autorizzate, batteria critica, accessi sospetti), protegge asset e utenti e permette una escalation strutturata.

  

RF36: Gestione ruoli e permessi (RBAC) per operatori. Il sistema deve implementare un controllo degli accessi basato sui ruoli, con ruoli minimi predefiniti e la possibilità di definire ruoli custom con permessi granulare. Ogni operazione amministrativa o sensibile deve essere autorizzata in base al ruolo e registrata in un audit log (operatore, azione, timestamp, motivo).

Perché: la separazione dei privilegi riduce il rischio di errori e abusi interni; l’audit garantisce tracciabilità e responsabilità per operazioni critiche (es. modifica tariffe, blocco account, cancellazione veicoli).

  

Requisiti funzionali solo per Comune di Trento:

  

RF37: Dashboard comunale con dati aggregati e anonimizzati. Il sistema deve fornire al Comune di Trento una dashboard dedicata, accessibile solo a utenti con ruolo istituzionale autorizzato, che visualizzi esclusivamente dati aggregati e anonimizzati relativi all’utilizzo del servizio.

La dashboard deve permettere di consultare, filtrare e confrontare informazioni quali: flussi origine-destinazione aggregati, orari di picco per zona, aree con elevata domanda insoddisfatta, livelli di utilizzo per quartiere, copertura del servizio rispetto alla rete di Trentino Trasporti e indicatori ambientali stimati (es. riduzione CO₂, veicoli privati sostituiti).

I dati devono essere esportabili in formato standard (CSV, XLSX) e consultabili per intervalli temporali configurabili (giornaliero, settimanale, mensile).

Perché: fornire al Comune dati strutturati e anonimizzati consente una pianificazione informata delle politiche di mobilità urbana, supporta decisioni su nuove linee di trasporto pubblico, posizionamento di parcheggi o stalli e valutazione dell’impatto ambientale, garantendo al contempo la piena conformità alle normative sulla privacy.

  

RF38: Integrazione informativa con Trentino Trasporti. Il sistema deve integrarsi con i servizi informativi di Trentino Trasporti per ricevere aggiornamenti in tempo reale o quasi reale su stato del servizio, ritardi, sospensioni e variazioni delle linee di bus e treno.  
Tali informazioni devono essere utilizzate per:

- suggerire soluzioni intermodali (es. utilizzo del trasporto pubblico fino a una fermata e car sharing per l’ultimo tratto);  
      
    
- notificare agli utenti eventuali disservizi del trasporto pubblico e proporre Movo come alternativa;  
      
    
- consentire al Comune di visualizzare nella dashboard l’interazione tra car sharing e trasporto pubblico.
    

Perché: l’integrazione rafforza il ruolo del car sharing come complemento al trasporto pubblico, migliora la resilienza del sistema di mobilità urbana in caso di disservizi e fornisce al Comune una visione unificata dell’ecosistema dei trasporti.

RF39: Supporto a politiche di intermodalità e stalli presso nodi di trasporto. Il sistema deve consentire al Comune di identificare e monitorare stalli di car sharing in prossimità di fermate bus e stazioni ferroviarie, etichettandoli come stalli intermodali.

Il Comune deve poter consultare statistiche di utilizzo di tali stalli e valutare l’efficacia delle politiche di intermodalità, senza intervenire direttamente sulle decisioni operative di posizionamento.

Perché: facilitare l’ultimo tratto del viaggio incentiva l’uso combinato di mezzi sostenibili e consente al Comune di valutare l’impatto delle scelte infrastrutturali in ottica di mobilità integrata. (da unire magari con RF38?)

RF40: Gestione convenzioni per studenti universitari. Il sistema deve supportare convenzioni dedicate agli studenti universitari tramite integrazione con il sistema di autenticazione dell’Università di Trento (credenziali UniTN).

Il sistema deve verificare automaticamente lo status di studente attivo e applicare agevolazioni tariffarie dedicate.

Il Comune deve poter visualizzare dati aggregati sull’uso del servizio da parte degli studenti e definire, in collaborazione con l’operatore, stalli dedicati in prossimità delle facoltà.

Perché: gli studenti rappresentano un bacino strategico per la mobilità sostenibile; agevolazioni mirate e stalli dedicati riducono l’uso dell’auto privata e migliorano l’accessibilità alle sedi universitarie.

  

RF41: Funzionalità di carpooling per utenti con esigenze di mobilità affini (supporto informativo). Il sistema deve consentire, in fase di prenotazione, di mostrare agli utenti informazioni aggregate sulla presenza di altre prenotazioni con direzione, fascia oraria e area di destinazione simili, senza rivelare dati personali o identificativi.  
La funzionalità deve poter essere applicata a diversi contesti, quali: utenti generici del servizio, studenti, dipendenti della stessa azienda o ente, partecipanti a eventi o lavoratori di poli produttivi/commerciali, attraverso criteri di affinità configurabili.  
Il sistema non deve imporre il carpooling, ma fornire un’indicazione informativa che incentivi la condivisione del veicolo.  
I dati aggregati relativi all’utilizzo di questa funzionalità devono essere resi disponibili nella dashboard comunale per analisi statistiche.

Perché: favorire il carpooling tra utenti con esigenze di spostamento simili riduce il numero di veicoli in circolazione, migliora l’efficienza della flotta e contribuisce alla riduzione delle emissioni; per il Comune rappresenta uno strumento trasversale di monitoraggio e incentivazione della mobilità condivisa in ambito urbano, lavorativo e sociale.

  

RF42: Copertura dell’ultimo miglio in aree a bassa accessibilità. Il sistema deve permettere al Comune di identificare, tramite mappatura, le zone con bassa copertura del trasporto pubblico e del servizio di mobilità condivisa.

Per tali zone, il Comune deve poter definire stalli garantiti e tariffe agevolate per le tratte in ingresso o uscita, basate su verifiche GPS automatiche per prevenire abusi.

Le statistiche di utilizzo di queste aree devono essere integrate nella dashboard comunale.

Perché: migliorare la copertura dell’ultimo miglio riduce le disuguaglianze territoriali nell’accesso alla mobilità e consente al Comune di intervenire in modo mirato sulle aree periferiche o meno servite.

  

RF43: Itinerari dedicati per turisti. Il sistema deve includere una sezione informativa sugli itinerari turistici principali del territorio (es. Monte Bondone, MUSE, Lago di Garda, Funivia di Sardagna), integrando il car sharing come opzione di mobilità suggerita.

Il Comune deve poter consultare dati aggregati sull’utilizzo del servizio per finalità turistiche.

Perché: integrare il car sharing negli itinerari turistici promuove una fruizione sostenibile del territorio, riduce la pressione del traffico privato e fornisce al Comune indicatori utili sulla mobilità legata al turismo.

  

RF44: Configurabilità comunale di zone, eventi e restrizioni. Il sistema deve fornire al Comune strumenti di configurazione per:

- definire zone incentivate con tariffe ridotte;  
      
    
- impostare eventi temporanei (es. manifestazioni, mercatini) con stalli aggiuntivi o agevolazioni;  
      
    
- definire zone di blackout in cui parcheggi o stalli risultano temporaneamente disabilitati.  
    Tutte le configurazioni devono avere validità temporale e tracciabilità delle modifiche.
    

Perché: la configurabilità consente al Comune di adattare dinamicamente il servizio alle esigenze della città e agli eventi straordinari, garantendo ordine urbano, sicurezza e coerenza con le politiche locali di mobilità.

***
**Requisiti Non Funzionali**

**RNF1: Compatibilità. Il sistema deve essere compatibile e pienamente utilizzabile con i seguenti browser: Mozilla Firefox versione 100 o superiore, Chromium/Chrome versione 100 o superiore, Opera versione 85 o superiore, Safari versione 15 o superiore e Microsoft Edge versione 100 o superiore. (perché i nostri utenti hanno l’ultima versione) Il software deve garantire un'esperienza utente coerente e funzionale su tutte le piattaforme supportate (desktop, tablet, smartphone), assicurando la corretta visualizzazione delle interfacce, il pieno funzionamento di tutte le funzionalità e la responsività del design su schermi di diverse dimensioni (da 480px a 2560px di larghezza), indipendentemente dal browser utilizzato.

Perché: la scelta delle versioni minime dei browser si basa sul fatto che la quasi totalità degli utenti utilizza versioni recenti. Garantire il supporto ai browser e alle risoluzioni indicate assicura un'esperienza coerente per la maggioranza degli utenti (desktop e mobile); il range 480px–2560px copre l’intero spettro dei dispositivi usati oggi: 480px è la larghezza minima tipica degli smartphone moderni, mentre 2560px corrisponde ai monitor desktop  più diffusi. Definire questo range di larghezza evita regressioni di layout e problemi di usabilità su dispositivi diffusi.

  

RNF2: Performance. Il sistema deve garantire tempi di risposta rapidi e prestazioni efficienti, in modo tale che ogni operazione standard, come il login, la visualizzazione della mappa, la ricerca veicoli o lo sblocco di un veicolo, venga completata entro un massimo di 2 secondi per il 95% delle richieste.  Il restante 5% può superare i 2 secondi, ma deve comunque completarsi entro 5 secondi, per coprire casi eccezionali legati a picchi di carico, condizioni di rete limite o operazioni momentaneamente più pesanti. Le operazioni critiche come lo sblocco del veicolo devono essere completate entro 3 secondi nel 99% dei casi. Il caricamento iniziale della mappa con i veicoli disponibili deve avvenire entro 3 secondi anche con 500 veicoli visualizzati contemporaneamente. Questo requisito deve essere mantenuto anche durante i picchi di utilizzo, con un carico simultaneo di almeno 300/400 utenti connessi al sistema. Il sistema deve inoltre aggiornare la posizione dei veicoli sulla mappa senza degradazione percepibile delle prestazioni.

Perché:  i valori di latenza (2s per azioni standard e 3s per operazioni critiche) derivano da metriche di usabilità consolidate: superare i 2s rompe la sensazione di immediatezza, mentre oltre i 3s gli utenti percepiscono direttamente il sistema come lento o instabile. Impostare target al 95% e 99% permette di bilanciare prestazioni elevate con l’esistenza di casi limite fisiologici, evitando di progettare l’architettura per l’assoluta “perfezione” che comporterebbe costi sproporzionati.

La soglia di 500 veicoli rappresenta un caso realistico per flotte urbane di media dimensione e pone limiti chiari alla complessità del rendering in mappa. Il requisito dei 300/400 utenti simultanei definisce uno scenario di picco verosimile per servizi di sharing in città di dimensione medio-piccole, fornendo una base concreta per capacity planning, scaling e test di carico. Garantire aggiornamenti real-time senza rallentamenti preserva la qualità dell’esperienza utente e la stabilità operativa del servizio

  

RNF3: Scalabilità. Il sistema deve essere progettato per garantire la scalabilità orizzontale e verticale, consentendo la gestione efficiente di qualsiasi tipo di operazione fino a un massimo di 50.000 utenti registrati e 5.000 utenti simultanei. Il software dovrà mantenere prestazioni ottimali (RNF2) anche con un elevato numero di accessi contemporanei, senza compromettere la velocità di risposta o la stabilità del sistema. L'architettura dovrà essere basata su microservizi containerizzati per permettere lo scaling automatico dei singoli componenti in base al carico. Il sistema deve supportare l'espansione della flotta fino a 1.000 veicoli attivi contemporaneamente, mantenendo l'aggiornamento in tempo reale delle posizioni GPS di tutti i veicoli senza degrado delle prestazioni.

Perché: i valori di 50.000 utenti registrati, 5.000 utenti simultanei e 1.000 veicoli attivi rappresentano target di crescita realistici per un servizio destinato a espandersi oltre la fase iniziale. Sono dimensioni che coprono sia la base utenti prevista nei prossimi anni sia i picchi di utilizzo concentrati in brevi finestre temporali, offrendo un margine di sicurezza per eventi eccezionali o stagionali.

  

RNF4: Affidabilità. Il sistema deve garantire un’elevata affidabilità e la continuità dei servizi critici, come la visualizzazione dei veicoli, lo sblocco e la chiusura dei noleggi. Deve garantire una disponibilità minima del 99,9%, equivalente a un downtime massimo di circa 8 ore e 45 minuti all’anno. Devono essere implementati backup automatici giornalieri conservati per 30 giorni, per proteggere i dati recenti e consentire un rapido recupero in caso di guasti. Inoltre, devono essere previsti snapshot mensili conservati per 12 mesi, utili per il recupero di dati storici a fini di audit, fatturazione e verifiche legali. I componenti critici del sistema devono rispettare un Recovery Point Objective (RPO) inferiore a 15 minuti e un Recovery Time Objective (RTO) inferiore a 1 ora. Il sistema deve implementare meccanismi di failover automatico per i servizi critici e programmare le attività di manutenzione ordinaria in orari a basso traffico, preferibilmente notturni. I test di restore devono essere eseguiti almeno semestralmente e documentati per verificare l’efficacia delle procedure di backup e disaster recovery.

Perché: L’obiettivo di disponibilità minima del 99,9% garantisce un accesso quasi continuo ai servizi critici, bilanciando affidabilità e costi infrastrutturali. La conservazione dei backup giornalieri e degli snapshot mensili bilancia protezione dei dati e gestione dello spazio di storage. L’RPO inferiore a 15 minuti limita la perdita di dati in caso di guasto, mentre l’RTO inferiore a 1 ora assicura un rapido ripristino dei servizi critici senza necessitare di soluzioni eccessivamente complesse o costose. Il failover automatico riduce al minimo l’impatto di guasti imprevisti, e la manutenzione programmata in orari notturni minimizza l’interruzione per gli utenti. Infine, i test periodici dei backup garantiscono che i piani di disaster recovery siano efficaci e affidabili, riducendo il rischio di perdita dati e interruzioni prolungate.

  

RNF5: Sicurezza. Il sistema deve garantire il massimo livello di sicurezza per proteggere tutte le informazioni sensibili degli utenti e degli operatori, inclusi dati personali, documenti di identità, informazioni finanziarie e dati di geolocalizzazione, prevenendo accessi non autorizzati, perdite o compromissioni. Le misure di protezione devono comprendere:

- Cifratura e trasmissione sicura: tutte le comunicazioni tra client e server devono essere cifrate tramite protocolli sicuri (HTTPS/TLS) per garantire riservatezza e integrità dei dati in transito.  
      
    
- Gestione sicura delle credenziali e autenticazione: le password devono essere memorizzate in modo sicuro tramite algoritmi di hashing robusti con salt unici. L’autenticazione a due fattori deve essere opzionale per gli utenti e obbligatoria per gli operatori. Tutti gli accessi devono essere tracciati per audit e monitoraggio di eventuali anomalie.  
      
    
- Protezione delle informazioni critiche e chiavi: le chiavi di accesso, credenziali e dati critici devono essere gestiti in modo sicuro, con rotazione periodica ogni 90 giorni. Questo intervallo riduce il rischio che chiavi compromesse possano essere utilizzate a lungo, bilanciando sicurezza e gestione operativa.  
      
    
- Gestione dati finanziari: i dati delle carte di credito non devono essere memorizzati direttamente nel sistema, ma gestiti tramite gateway di pagamento certificati PCI-DSS.  
      
    
- Protezione contro vulnerabilità comuni: il sistema deve includere controlli per prevenire SQL injection, XSS, CSRF e altri attacchi noti.  
      
    
- Gestione delle sessioni e monitoraggio: le sessioni degli operatori devono scadere automaticamente dopo 2 ore di inattività, un intervallo scelto per ridurre il rischio di accessi non autorizzati su dispositivi lasciati incustoditi, mantenendo comunque una buona usabilità. Tutte le operazioni sugli elementi sensibili devono essere tracciate per garantire responsabilità e audit.  
      
    
- Procedure operative: devono essere definiti processi chiari per la gestione dei dati sensibili e delle richieste degli utenti, garantendo sicurezza e conformità a standard normativi generali.  
      
    

Perché: Queste misure assicurano riservatezza, integrità e disponibilità dei dati sensibili, riducendo il rischio di furti, accessi non autorizzati, frodi finanziarie e perdite di informazioni. Monitoraggio, audit e controlli robusti sulle comunicazioni e credenziali garantiscono responsabilità operativa e sicurezza complessiva.

RNF6: Privacy e conformità GDPR. Il sistema deve essere pienamente conforme al Regolamento Generale sulla Protezione dei Dati (GDPR) dell'Unione Europea. Gli utenti devono poter fornire il consenso esplicito per il trattamento dei propri dati personali durante la registrazione, con indicazione chiara delle finalità di utilizzo. Il sistema deve permettere agli utenti di esercitare tutti i diritti previsti dal GDPR: diritto di accesso ai propri dati, diritto di rettifica, diritto alla cancellazione ("diritto all'oblio"), diritto alla portabilità dei dati e diritto di opposizione al trattamento. I dati di geolocalizzazione devono essere anonimizzati per le analisi statistiche e conservati solo per il tempo strettamente necessario alle finalità del servizio. Il sistema deve implementare la privacy by design e by default, minimizzando la raccolta di dati personali allo stretto necessario. Deve essere fornita un'informativa privacy dettagliata e facilmente accessibile.

Perché: trattamenti di dati personali e geolocalizzazione richiedono consenso esplicito, diritti degli interessati e minimizzazione dati; anonimizzazione per analytics e politiche di retention riducono rischi legali e facilitano compliance.

  

RNF7: Lingua. Il sistema deve offrire agli utenti la possibilità di cambiare la lingua dell'interfaccia tra le seguenti opzioni: Italiano, Inglese e Tedesco, riflettendo le esigenze linguistiche del territorio di Trento e dei turisti più frequenti. La selezione della lingua deve essere facilmente accessibile dal menù principale e applicabile in qualsiasi momento durante l'utilizzo dell'applicazione, con effetto immediato su tutti i contenuti testuali, messaggi di sistema, notifiche e documentazione. Tutte le funzionalità del software devono essere completamente tradotte nelle lingue supportate, garantendo un'esperienza utente coerente, professionale e localizzata. Il sistema deve rilevare automaticamente la lingua del browser dell'utente al primo accesso e proporla come predefinita.

Perché: offrire Italiano/Inglese/Tedesco risponde alle esigenze locali (Trento) e dei turisti, migliorando usabilità; rilevamento automatico della lingua del browser e immediatezza di cambio migliorano esperienza utente e riducono errori.

  

RNF8: Facilità d'uso. Il sistema deve essere progettato per garantire un elevato livello di usabilità, consentendo a un nuovo utente di completare con successo il processo di registrazione, ricerca di un veicolo, prenotazione e sblocco entro 15 minuti dal primo accesso, senza necessità di istruzioni formali, manuali o formazione. L'interfaccia utente deve essere intuitiva, pulita e seguire le moderne linee guida di design (Material Design o equivalente), con flussi di lavoro ben definiti e lineari. Le azioni principali devono essere accessibili con massimo 3 tap/click dalla schermata principale. Il sistema deve fornire feedback immediato su ogni azione dell'utente (conferme visive, messaggi di successo/errore) e deve guidare l'utente attraverso tooltip contestuali nelle funzionalità più complesse. Gli elementi interattivi devono avere dimensioni adeguate per l'utilizzo touch (minimo 44x44 pixel).

Perché: il tempo di 15 minuti per completare registrazione, ricerca, prenotazione e sblocco è indicativo del limite entro cui un nuovo utente può apprendere il servizio senza istruzioni, riducendo il rischio di abbandono durante la navigazione. Limite di massimo 3 tap/click per le azioni principali garantisce flussi rapidi e intuitivi, minimizzando frizione e attrito operativo. Dimensione minima degli elementi interattivi di 44x44 pixel è conforme alle linee guida touch per garantire accessibilità e facilità d’uso anche su dispositivi mobili, riducendo errori di selezione. 

  

RNF9: Accessibilità. Il sistema deve garantire l'accessibilità agli utenti con disabilità, rispettando le linee guida WCAG 2.1 livello AA. L'interfaccia deve supportare la navigazione tramite screen reader, con etichette appropriate per tutti gli elementi interattivi. I contenuti devono avere un rapporto di contrasto conforme agli standard (minimo 4.5:1 per testo normale, 3:1 per testo grande). Il sistema deve permettere la navigazione completa da tastiera senza dipendenza esclusiva dal mouse o dal touch. I contenuti video o audio devono essere accompagnati da alternative testuali. Le dimensioni dei testi devono essere scalabili fino al 200% senza perdita di funzionalità o contenuto. Inoltre Il sistema deve adottare formati locali coerenti con il contesto territoriale, utilizzando il formato data/ora dd/mm/yyyy, il fuso Europe/Rome, le unità di misura metriche e la valuta in euro, garantendo inoltre la gestione dei formati numerici e un corretto fallback linguistico in caso di lingue non completamente supportate. 

Perché: WCAG 2.1 AA garantisce accesso a persone con disabilità, evita discriminazioni e può essere requisito normativo; navigation da tastiera, contrasto e testo ridimensionabile sono elementi pratici che migliorano usabilità per tutti. Il contrasto 4.5:1 è considerato il rapporto minimo che permette a una persona con ridotta acuità visiva di distinguere il testo standard senza affaticamento e senza dover ricorrere ad ingrandimenti, mentre 3:1 è sufficiente per testi grandi o bold perché la maggiore dimensione compensa la minore leggibilità, mantenendo comunque la percezione chiara delle forme delle lettere. La soglia del 200% deriva da test ergonomici e clinici che dimostrano che molti utenti ipovedenti o anziani necessitano di almeno un raddoppio della dimensione del testo per leggere senza sforzo.

  

RNF10: Geolocalizzazione e precisione GPS. Il sistema deve garantire un'elevata precisione nella localizzazione dei veicoli e degli utenti, con un margine di errore massimo di 20 metri in condizioni normali (cielo aperto, buona copertura satellitare). Il sistema deve essere in grado di funzionare anche in condizioni di GPS degradato (ambienti urbani densi, gallerie) utilizzando tecnologie di posizionamento assistito (A-GPS, Wi-Fi positioning, celle telefoniche). L'aggiornamento della posizione dei veicoli deve avvenire almeno ogni 30 secondi durante i noleggi attivi e ogni 5 minuti per i veicoli in sosta. Il sistema deve verificare la validità dei dati GPS ricevuti e scartare posizioni anomale o improbabili per evitare errori di geofencing.

Perché: accuratezza entro 20 m è necessaria per geofencing, sblocco vicino al veicolo e verifica parcheggio; supporto A-GPS/Wi-Fi/cell positioning migliora robustezza in ambienti dove GPS puro è degradato; frequenze di update (30s attivo, 5min in sosta) bilanciano la freschezza di informazioni e consumo batteria/traffico.

  

RNF11: Manutenibilità. Il sistema deve essere progettato per facilitare la manutenzione e gli aggiornamenti futuri. Il codice sorgente deve seguire standard di codifica documentati (clean code, SOLID principles) e deve essere commentato adeguatamente. L'architettura deve essere modulare, con separazione chiara tra frontend, backend e servizi esterni. Il sistema deve utilizzare versionamento del codice (Git) con branch strategy definita. Ogni modulo deve avere test unitari e di integrazione automatizzati con copertura minima del 80% del codice. La documentazione tecnica (architettura, API, modello dati) deve essere mantenuta aggiornata e accessibile al team di sviluppo. Gli aggiornamenti del sistema devono poter essere deployati senza downtime utilizzando strategie di blue-green deployment o rolling updates.

Perché: standard di codice, architettura modulare, coverage test ≥80% e CI/CD riducono il technical debt, facilitano evoluzione funzionale e incrementano qualità del software, rendendo i rilasci più sicuri e meno costosi nel tempo.

  

RNF12: Interoperabilità. Il sistema deve integrarsi efficacemente con sistemi e servizi esterni attraverso API standard. Il backend deve esporre API RESTful ben documentate (OpenAPI/Swagger) per eventuali integrazioni future con sistemi del Comune o partner terzi. Il sistema deve integrarsi con: servizi di mappe di terze parti (Google Maps, OpenStreetMap), gateway di pagamento (Stripe, PayPal), servizi di messaggistica (SMTP per email, SMS gateway, push notification services), servizi di identity verification per la verifica dei documenti, sistemi telematici dei veicoli per sblocco/blocco porte e lettura parametri, sistemi di gestione colonnine di ricarica pubbliche e servizi di autenticazione esterni (OAuth 2.0 per Google, eventualmente SPID per autenticazione italiana).

Perché: esposizione di API RESTful documentate e integrazione con mappe, gateway di pagamento, identity providers e telematica veicoli permette connessioni con partner (Comune, assicurazioni, colonnine ricarica), favorisce l’estendibilità e il riuso di servizi esterni affidabili.

  

RNF13: Logging, monitoraggio e retention. Il sistema deve centralizzare i log di applicazione e di audit (es. ELK/EFK o equivalente), applicare masking dei dati sensibili nei log (es. codici fiscali parzializzati), definire policy di retention (es. log di accesso 12 mesi) e integrare alerting per soglie critiche (error rate, latenza, anomalie di accesso).

Perché: logging e monitoraggio consentono diagnosi, compliance e risposta agli incidenti; il masking protegge la privacy mentre la retention supporta indagini e obblighi legali.

  

RNF14: Audit e tracciabilità operatore. Tutte le operazioni eseguite dagli operatori (approvazione account, modifica tariffe, rimozione veicoli, gestione segnalazioni) devono essere registrate in audit log immutabili con i dettagli (operatore, azione, timestamp, motivazione), e tali audit devono avere retention minima (es. 24 mesi).

Perché: la tracciabilità è fondamentale per responsabilità legale, indagini interne e per gestire contestazioni su azioni amministrative. La retention minima di 24 mesi rappresenta un compromesso tra due esigenze: da un lato, mantenere uno storico sufficientemente lungo per coprire il ciclo completo di verifiche contabili, reclami tardivi, audit interni o esterni e potenziali dispute legali; dall’altro, evitare costi eccessivi di archiviazione e gestione dei log.**

---
**User stories**

User Story 1 – Associata allo Use Case RF1: Login 

Scelta tra credenziali locali o autenticazione Google per utenti/operatori

  

Come utente o operatore del servizio Movo, voglio poter scegliere tra l'accesso con credenziali locali (email e password) o tramite il mio account Google, in modo da accedere alla mia area riservata in sicurezza utilizzando il metodo che preferisco o che trovo più rapido.

  

Criteri di accettazione:

- Utenti e operatori possono scegliere tra l'inserimento di email e password o il pulsante "Accedi con Google".
    
- Dopo un login riuscito, il sistema reindirizza l'utente alla dashboard corrispondente al suo ruolo (Utente o Operatore).
    
- Se il login fallisce (credenziali errate o errore Google), il sistema fornisce un messaggio di errore adeguato.
    

  

TASKS – User Story 1:

1. Implementare l'interfaccia di login unificata
    

- Posizionare nella pagina di accesso sia il form per email/password che il pulsante per l'autenticazione Google.
    

2. Configurare l'autenticazione locale
    

- Implementare la verifica delle credenziali (email/password) lato server per utenti e operatori.
    

4. Integrare l'autenticazione con Google
    

- Configurare il collegamento OAuth per permettere l'accesso tramite account Google esistente.
    

6. Gestire il reindirizzamento post-login
    

- Implementare la logica che indirizza alla dashboard corretta (Utente o Operatore) in base al ruolo dell'account autenticato.
    

8. Gestire gli errori di accesso
    

- Mostrare messaggi di errore chiari nel caso in cui l'autenticazione fallisca con uno dei due metodi.
    

  
  

User Story 2 – Associata agli Use Case RF2 e RF19: Registrazione utente e approvazione

Creazione account, caricamento documenti e validazione operatore

  

Come nuovo utente, voglio registrarmi inserendo i miei dati personali e caricando la patente se intendo guidare, in modo da creare un profilo che verrà verificato e attivato dagli operatori per l'utilizzo dei veicoli.

  
  

Criteri di accettazione:

- L'utente può creare un account inserendo solo i dati anagrafici e accettando le policy, ottenendo un profilo "base" (passeggero).
    
- Per abilitarsi alla guida, l'utente deve caricare patente e documento d'identità; il sistema verifica automaticamente la maggiore età (18+).
    
- Il sistema invia una email di conferma registrazione e garantisce l'unicità di email e Codice Fiscale.
    
- L'account con patente caricata rimane in stato "In attesa" finché un operatore non verifica i documenti e lo approva manualmente.
    
- L'operatore può visualizzare i documenti caricati e decidere se approvare o rifiutare l'abilitazione alla guida.
    

  

TASKS – User Story 2:

1. Creare il campo di ricerca nella UI
    

- Progettare e sviluppare il campo di ricerca dove gli utenti possono inserire uno o più criteri (titolo, autore, casa editrice, ISBN).
    
- Aggiungere placeholder e istruzioni per aiutare gli utenti a capire come utilizzare il campo.
    

2. Implementare il modulo di registrazione
    

- Creare il form per l'inserimento dei dati anagrafici, credenziali e i checkbox per l'accettazione di Termini e Privacy.
    

4. Gestire l'upload dei documenti (Patente/ID)
    

- Implementare la sezione per il caricamento facoltativo della patente e del documento d'identità per chi vuole guidare.
    

6. Sviluppare le verifiche automatiche
    

- Implementare controlli backend per l'unicità dell'email/CF e per la verifica dell'età minima (18 anni).
    

8. Creare l'interfaccia di approvazione per l'operatore
    

- Sviluppare una vista nella dashboard operatore che mostri gli utenti in attesa di validazione e i relativi documenti.
    

10. Implementare la logica di attivazione account
    

- Permettere all'operatore di cambiare lo stato dell'utente in "Attivo/Abilitato" o "Rifiutato", inviando una notifica automatica all'utente.
    

  
  

User Story 3 – associata allo Use Case RF6: visualizzare mappa veicoli

Consultazione mappa e disponibilità veicoli per visitatori e utenti

  

Come visitatore o utente registrato, voglio visualizzare la mappa in tempo reale con la posizione e i dettagli dei veicoli disponibili, in modo da individuare rapidamente l'auto più vicina anche senza aver effettuato l'accesso.

  
  

Criteri di accettazione:

- La mappa interattiva è visibile nella home page e accessibile anche agli utenti non loggati.
    
- Ogni veicolo disponibile è rappresentato da un'icona che mostra posizione, modello e livello di batteria.
    
- L'utente può navigare la mappa (zoom, spostamento) e cercare una posizione specifica tramite indirizzo.
    
- La posizione dei veicoli si aggiorna automaticamente ogni 30 secondi per garantire l'accuratezza dei dati.
    

  
  

TASKS – User Story 3:

  

1. Integrare il componente mappa
    

- Implementare la mappa interattiva rendendola il componente principale della pagina pubblica.
    

2. Sviluppare l'API pubblica per la flotta
    

- Creare un endpoint backend accessibile pubblicamente che restituisca la lista dei veicoli disponibili con coordinate e stato (batteria, modello).
    

4. Implementare i marker dei veicoli
    

- Creare icone personalizzate per la mappa che mostrino a colpo d'occhio la posizione e il tipo di veicolo.
    

6. Implementare l'aggiornamento automatico
    

- Implementare la logica frontend che richiede i dati aggiornati al server ogni 30 secondi e aggiorna la mappa senza ricaricare la pagina.
    

8. Implementare la barra di ricerca indirizzi
    

- Aggiungere un campo di ricerca che permetta di centrare la mappa su un indirizzo specifico inserito dall'utente.
    

  

User Story 4 – associata allo Use Case RF10: Prenotare veicolo

Blocco temporaneo del veicolo e gestione timer

  

Come utente abilitato alla guida, voglio prenotare un veicolo disponibile per un periodo limitato (15 o 30 minuti), in modo da assicurarmi che nessuno lo prenda mentre lo raggiungo a piedi.

  

Criteri di accettazione:

- L'utente può selezionare un veicolo dalla mappa o dalla lista e visualizzarne i dettagli (batteria, tariffa) prima di confermare.
    
- Alla conferma, il sistema blocca il veicolo rendendolo indisponibile ad altri per 15 minuti (o 30 per gli abbonati).
    
- L'interfaccia mostra un timer con il tempo residuo per raggiungere l'auto e sbloccarla.
    
- Il sistema invia notifiche di promemoria all'avvicinarsi della scadenza (10, 5 e 1 minuto).
    
- Se il tempo scade senza sblocco, la prenotazione viene annullata automaticamente e il veicolo torna disponibile.
    

  
  

TASKS – User Story 4: 

1. Implementare la scheda di dettaglio prenotazione
    

- Creare la vista che mostra i dati del veicolo selezionato e il pulsante di conferma prenotazione.
    

2. Sviluppare la logica di blocco (Backend)
    

-  Implementare l'endpoint che gestisce la prenotazione, verificando la disponibilità e prevenendo prenotazioni simultanee (concorrenza).
    

3. Implementare il timer di prenotazione
    

- Visualizzare nell'app un conto alla rovescia sincronizzato con l'orario di scadenza calcolato dal server.
    

4. Gestire la scadenza automatica
    

- Creare la logica lato server che controlla le prenotazioni scadute, libera i veicoli e aggiorna lo stato.
    

5. Configurare le notifiche di scadenza
    

- Implementare il sistema di invio notifiche (push o in-app) ai minuti prestabiliti (10, 5, 1) prima del termine della prenotazione.
    

  

User Story 5 - Associata allo Use Case RF12: Sblocco veicolo

Sblocco veicolo tramite app con verifica prossimità

Come utente che ha prenotato un veicolo, voglio poter sbloccare le porte del veicolo direttamente dall'app quando mi trovo nelle sue vicinanze, in modo da iniziare il noleggio in modo rapido e sicuro senza bisogno di chiavi fisiche.

  

Criteri di accettazione:

- L'utente può premere il pulsante "Sblocca" nell'app solo se ha una prenotazione attiva per quel veicolo.
    
- Il sistema verifica tramite GPS che l'utente si trovi entro 30 metri dal veicolo.
    
- Se la verifica ha esito positivo, il sistema invia il comando di apertura porte al dispositivo telematico del veicolo.
    
- All'apertura delle porte, il sistema avvia automaticamente il noleggio con il conteggio di tempo e tariffa.
    
- L'utente riceve una notifica di conferma con l'orario di inizio del noleggio.
    
- Se l'utente è troppo lontano (oltre 30m), il sistema mostra un messaggio di errore "Avvicinati al veicolo" e blocca l'operazione.
    

  

TASKS - User Story 5:

1. Implementare il pulsante "Sblocca" nell'interfaccia
    

2. Visualizzare il pulsante solo per utenti con prenotazione attiva.
    
3. Disabilitare il pulsante se l'utente è troppo lontano.
    

4. Sviluppare il controllo di prossimità GPS
    

5. Implementare la logica che calcola la distanza tra utente e veicolo.
    
6. Verificare che la distanza sia ≤ 30 metri prima di procedere.
    

7. Implementare l'integrazione con sistema telematico veicolo
    

8. Creare l'endpoint per l'invio del comando di sblocco al dispositivo IoT del veicolo.
    
9. Gestire la comunicazione bidirezionale per ricevere conferma di sblocco.
    

10. Implementare avvio automatico noleggio
    

11. Registrare l'orario di inizio noleggio nel database.
    
12. Avviare il conteggio del tempo e il calcolo della tariffa.
    
13. Cambiare lo stato del veicolo da "Prenotato" a "In uso".
    

14. Implementare notifica di conferma sblocco
    

15. Inviare notifica push/in-app con orario di inizio noleggio.
    
16. Mostrare nella dashboard utente il timer e il costo in tempo reale.
    

17. Gestire gli errori di sblocco
    

18. Mostrare messaggi di errore specifici (fuori raggio, veicolo offline, errore comunicazione).
    
19. Implementare retry automatico in caso di fallimento temporaneo.
    

  

User Story 6 - Associata agli Use Case RF14 e RF15: Chiusura noleggio e Pagamento

Terminazione noleggio con validazione parcheggio e pagamento automatico

Come utente che ha terminato l'utilizzo del veicolo, voglio poter chiudere il noleggio dall'app dopo aver parcheggiato in un'area autorizzata e ricevere immediatamente il riepilogo con addebito automatico, in modo da concludere la corsa in modo semplice e trasparente.

  

Criteri di accettazione:

- L'utente può premere il pulsante "Termina noleggio" dall'app quando il veicolo è parcheggiato.
    
- Il sistema verifica tramite geofencing che il veicolo sia in un'area di sosta autorizzata.
    
- Se la posizione è valida:
    

- Il sistema blocca le porte del veicolo
    
- Calcola il costo totale in base a tempo di utilizzo e/o chilometri percorsi
    
- Mostra il riepilogo completo (durata, km, costo)
    
- Addebita automaticamente l'importo sul metodo di pagamento predefinito
    
- Invia ricevuta digitale via email
    

- Se il veicolo NON è in area autorizzata, il sistema impedisce la chiusura e mostra sulla mappa le aree di sosta valide più vicine.
    
- L'utente può scegliere di dividere i costi con altri passeggeri registrati. La divisione può avvenire in due modalità:
    

- Manuale: il conducente specifica le quote personalizzate per ciascun partecipante
    
- Automatica: il sistema divide l'importo totale in parti uguali tra tutti i partecipanti
    

- L'utente può consultare il riepilogo e la ricevuta nella sezione "I miei noleggi".
    

  

TASKS - User Story 6:

1. Implementare il pulsante "Termina noleggio"
    

2. Visualizzare il pulsante solo durante un noleggio attivo.
    
3. Mostrare anteprima costo stimato prima della conferma.
    

4. Sviluppare la verifica geofencing per aree autorizzate
    

5. Implementare il controllo che la posizione GPS del veicolo sia dentro un poligono di sosta autorizzata.
    
6. Gestire tolleranza GPS per evitare falsi negativi.
    

7. Implementare la logica di chiusura noleggio
    

8. Inviare comando di blocco porte al veicolo.
    
9. Registrare orario di fine corsa e chilometraggio finale.
    
10. Cambiare stato veicolo da "In uso" a "Disponibile".
    

11. Implementare il calcolo del costo totale
    

12. Calcolare l'importo in base alla tariffa applicata (tempo/km).
    
13. Applicare eventuali sconti, abbonamenti o promozioni attive.
    
14. Generare il riepilogo dettagliato della corsa.
    

15. Integrare il pagamento automatico con Gateway
    

16. Inviare richiesta di addebito al gateway certificato PCI-DSS.
    
17. Gestire le risposte (successo, rifiuto, errore temporaneo).
    
18. Implementare retry in caso di errore di rete.
    

19. Implementare la divisione costi tra utenti
    

20. Permettere al conducente di specificare gli altri partecipanti e le quote.
    
21. Addebitare ciascuna quota sul rispettivo metodo di pagamento.
    
22. Notificare tutti i partecipanti dell'addebito.
    

23. Generare e inviare ricevuta digitale
    

24. Creare ricevuta PDF con tutti i dettagli della corsa.
    
25. Inviare email con allegato ricevuta a tutti i partecipanti.
    
26. Salvare la ricevuta nello storico dell'utente.
    

27. Gestire il caso di parcheggio non autorizzato
    

28. Bloccare il pulsante "Termina noleggio".
    
29. Mostrare sulla mappa le aree di sosta valide più vicine con indicazioni stradali.
    
30. Permettere all'utente di continuare il tragitto verso un'area valida.
    

31. Implementare gestione errori di pagamento
    

32. Se il pagamento fallisce, notificare l'utente immediatamente.
    
33. Bloccare l'account fino alla regolarizzazione del pagamento.
    
34. Inviare promemoria via email/SMS per completare il pagamento.
    

  

User Story 7 - Associata allo Use Case RF16: Gestione metodi di pagamento

Gestione portafoglio digitale e metodi di pagamento

Come utente registrato, voglio poter aggiungere, modificare ed eliminare i miei metodi di pagamento (carte di credito/debito e wallet digitali) nell'app, in modo da gestire in autonomia i metodi di pagamento e scegliere quello predefinito per gli addebiti automatici.

  

Criteri di accettazione:

- L'utente può accedere alla sezione "Portafoglio" o "Metodi di pagamento" dalla propria area riservata.
    
- L'utente può visualizzare tutti i metodi di pagamento salvati con informazioni parziali (ultime 4 cifre carta, circuito).
    
- L'utente può aggiungere una nuova carta di credito/debito inserendo i dati richiesti (numero carta, scadenza, CVV).
    
- Il sistema supporta i circuiti principali: Visa, Mastercard, American Express.
    
- L'utente può collegare wallet digitali (es. PayPal, Apple Pay, Google Pay).
    
- L'utente può impostare un metodo come "Predefinito" per gli addebiti automatici.
    
- L'utente può eliminare un metodo di pagamento, con le seguenti limitazioni:
    

- Non può eliminare l'unico metodo presente
    
- Non può eliminare il metodo predefinito se c'è un noleggio attivo
    

- I dati sensibili delle carte sono gestiti tramite gateway certificato PCI-DSS e NON memorizzati direttamente nel sistema.
    
- Ogni operazione (aggiunta, modifica, eliminazione) viene confermata con una notifica.
    

  

TASKS - User Story 7:

1. Implementare la pagina "Portafoglio/Metodi di pagamento"
    

2. Mostrare lista dei metodi salvati con icone circuiti e ultime 4 cifre.
    
3. Indicare chiaramente quale metodo è predefinito.
    
4. Pulsanti "Aggiungi metodo" e "Elimina" per ogni carta.
    

5. Implementare il form "Aggiungi metodo di pagamento"
    

6. Campi per numero carta, scadenza, CVV, nome intestatario.
    
7. Validazione lato client dei formati (Luhn algorithm per numero carta, formato scadenza).
    
8. Riconoscimento automatico del circuito (Visa/Mastercard/Amex).
    
9. Opzione per collegare wallet digitali.
    

10. Integrare con Gateway di pagamento PCI-DSS
    

11. Tokenizzazione: inviare i dati della carta direttamente al gateway per ottenere un token sicuro.
    
12. Salvare nel database solo il token, mai i dati completi della carta.
    
13. Implementare la comunicazione sicura (HTTPS/TLS) con il gateway.
    

14. Implementare la validazione del metodo di pagamento
    

15. Utilizzare i servizi di verifica nativi dei circuiti (es. Visa Account Verification, Mastercard Identity Check) quando disponibili tramite il gateway.
    
16. Se non disponibile, eseguire una pre-autorizzazione di importo simbolico (es. €0.01) per verificare la validità della carta.
    
17. Stornare immediatamente la pre-autorizzazione se utilizzata.
    
18. Mostrare feedback all'utente sul successo/fallimento della validazione
    

19. Implementare la funzione "Imposta come predefinito"
    

20. Permettere di cambiare il metodo predefinito con un semplice toggle/pulsante.
    
21. Aggiornare il database e confermare la modifica all'utente.
    

22. Implementare la funzione "Elimina metodo"
    

23. Verificare che non sia l'unico metodo presente.
    
24. Verificare che non sia il metodo predefinito con un noleggio attivo.
    
25. Richiedere conferma prima dell'eliminazione definitiva.
    
26. Invalidare il token presso il gateway.
    

27. Implementare notifiche e conferme
    

28. Notifica di successo dopo ogni operazione (aggiunta, modifica, eliminazione).
    
29. Email di conferma quando viene aggiunto o rimosso un metodo di pagamento.
    
30. Alert di sicurezza in caso di modifiche sospette.
    

31. Implementare gestione errori
    

32. Carta non valida/scaduta: mostrare messaggio specifico.
    
33. Errore di comunicazione con gateway: permettere retry.
    
34. Limite metodi raggiunto (es. max 5 carte): mostrare avviso.
    

  

User Story 8 - Associata allo Use Case RF20: Segnalazione problemi.

Segnalazione problemi veicolo o servizio.

  

Come utente del servizio Movo, voglio poter segnalare problemi relativi al veicolo o al servizio (es. danni, pulizia, batteria scarica o altri malfunzionamenti), in modo che gli operatori possano intervenire rapidamente con tutte le informazioni necessarie.

  

Criteri di accettazione:

- L’utente può scegliere la tipologia di problema tra:  
    danneggiamento veicolo, batteria scarica, pulizia insufficiente, malfunzionamento tecnico, altro.
    
- L’utente può inserire una descrizione testuale del problema.
    
- L’utente può allegare da 0 a un massimo di 5 fotografie.
    
- Il sistema acquisisce automaticamente data, ora, utente, veicolo e posizione GPS al momento dell’invio.
    
- Il sistema genera un numero di riferimento univoco della segnalazione.
    
- Gli operatori ricevono una notifica immediata della nuova segnalazione.
    
- L’utente può visualizzare lo stato della segnalazione (In attesa, In lavorazione, Risolta).
    

  

TASKS - User Story 8:

  

1. Implementare la pagina “Segnala un problema”
    

- UI con selettore tipologia + campo descrizione + upload foto (max 5).
    

3. Gestire upload foto
    

- Controllo numero massimo e formato consentito.
    

5. Implementare cattura posizione GPS
    

- Richiesta permessi e fallback manuale se GPS non disponibile.
    

7. Creare endpoint per registrazione segnalazione
    

- Salvataggio: tipo, descrizione, foto, userId, veicoloId, GPS, timestamp.
    

9. Generare il numero di riferimento
    

- Formato es. PRO-YYYYMMDD-XXXX.
    

11. Implementare notifica operatori
    

- Push/email o sistema interno.
    

13. Implementare pagina storico segnalazioni utente
    

- Con filtri e visualizzazione stato.
    

15. Implementare dashboard operatori per gestione segnalazioni
    

- Cambio stato e cronologia modifiche.
    

  

User Story 9 - Associata allo Use Case RF23: Gestione flotta veicoli.

Gestione e monitoraggio flotta.

  

Come operatore del servizio Movo, voglio visualizzare, aggiungere, modificare o rimuovere i veicoli della flotta, e consultarne stato operativo, chilometraggio, posizione GPS e livello batteria, in modo da gestire la flotta in modo efficiente.

  

Criteri di accettazione:

- L’operatore può vedere l’elenco completo dei veicoli con:
    

- targa
    
- modello
    
- anno immatricolazione
    
- chilometraggio totale
    
- stato operativo (disponibile, in uso, in manutenzione, fuori servizio)
    
- posizione GPS in tempo reale
    
- livello batteria
    

- L’operatore può filtrare e ordinare per vari criteri (stato, livello batteria, modello, targa, km…).
    
- L’operatore può aggiungere un nuovo veicolo compilando i dati obbligatori.
    
- L’operatore può modificare i dati di un veicolo esistente.
    
- L’operatore può rimuovere/dismettere un veicolo.
    
- Ogni modifica o eliminazione è registrata con data, ora e operatore.
    

TASKS - User Story 9:

1. Implementare tabella flotta veicoli
    

2. Aggiornamento dati GPS + batteria periodico.
    

3. Implementare filtri e ordinamenti
    

4. Stato, modello, targa, batteria, chilometraggio.
    

5. Creare form “Aggiungi veicolo”
    

6. Validazione targa univoca.
    

7. Implementare endpoint CRUD veicoli
    

8. Create, Read, Update, Delete.
    

9. Implementare pagina dettaglio veicolo
    

10. Storico manutenzioni e segnalazioni correlate.
    

11. Implementare logging operazioni flotta
    

12. Audit per inserimenti, modifiche e rimozioni.
    

User Story 10 - Associata allo Use Case RF28: Gestione utenti.

Gestione e controllo account utenti

  

Come operatore del servizio Movo, voglio consultare, approvare, sospendere o bloccare gli utenti e tenere sotto controllo la validità dei loro documenti, in modo da garantire sicurezza e conformità normativa.

  

Criteri di accettazione:

- L’operatore può visualizzare elenco utenti con:
    

- dati anagrafici
    
- stato account (attivo, sospeso, in attesa, bloccato)
    
- data registrazione
    
- storico noleggi
    

- L’operatore può approvare o rifiutare utenti con documenti caricati.
    
- Il sistema segnala automaticamente documenti scaduti o in scadenza. L’operatore può:
    

- richiedere aggiornamento documenti
    
- sospendere temporaneamente l’account finché i documenti non vengono aggiornati
    

- L’operatore può sospendere, riattivare o bloccare definitivamente un utente.
    
- Ogni modifica viene registrata con timestamp e operatore.
    

TASKS - User Story 10:

1. Implementare tabella gestione utenti
    

2. Filtri per stato account.
    

3. Implementare pagina dettaglio utente
    

4. Dati personali, documenti, storico noleggi.
    

5. Implementare vista “Documenti in scadenza”
    

6. Evidenziare quelli già scaduti.
    

7. Implementare workflow approvazione registrazioni
    

8. Visualizzazione documenti + pulsanti “Approva/Rifiuta”.
    

9. Implementare azioni su account:
    

10. Sospendi, Riattiva, Blocca definitivo.
    

11. Implementare sistema notifiche verso utenti
    

12. Per approvazioni, rifiuti, richieste aggiornamento documenti.
    

13. Implementare audit log account
    

14. Registrazione operazioni con data/ora/operatore.
    
